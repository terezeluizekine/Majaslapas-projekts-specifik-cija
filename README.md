# Majaslapas-projekts-specifik-cija

## Autori
Terēze Luīze Kīne un Kitija Kampiņa

## Projekta ideja
Mēs izstrādājam mācību plānotāju — tīmekļa lietotni, kas kalpo kā vienots ikdienas mācību un pienākumu pārvaldības rīks. Mēs to vēlamies izstrādāt, tāpēc, ka ikdiena ir ļoti intensīva: mājasdarbi, kontroldarbi, gatavošanās olimpiādēm un darbs pie personīgajiem projektiem prasa labu laika plānošanu un disciplīnu. Bez strukturēta rīka ir viegli aizmirst svarīgus termiņus vai nepaspēt visu izdarīt kvalitatīvi.

Mācību plānotājs paredzēts kā ikdienas “vadības centrs”, kas palīdz lietotājam:
- strukturēt darāmos uzdevumus
- veidot un uzturēt veselīgus mācību ieradumus
- sekot līdzi koncentrēšanās laikam
- analizēt savu progresu un motivāciju ilgtermiņā

Atverot mājaslapu, lietotājs nonāk galvenajā panelī, kur vienuviet redz:
- **Darāmo darbu sarakstu (to-do list):** uzdevuma nosaukums, termiņš, kategorija/priekšmets, prioritāte, pabeigšanas statuss
- **Ieradumu sekotāju:** ikdienas ieradumu atzīmēšana ar izpildes vēsturi un “streak” skaitītāju
- **Kalendāru:** svarīgo notikumu un termiņu attēlojums.
- **Taimeri un hronometru:** koncentrēšanās sesijas ar pomodoro atbalstu un progresa vizualizāciju
- **Statistiku:** nedēļas/mēneša pārskats (kopējais fokusēšanās laiks, ieradumu izpildes % u.c.)

**Lietotāji:** skolēni, studenti un ikviens, kuriem ir daudz uzdevumu un mācību mērķu.

**Tehnoloģijas:** HTML, CSS, JavaScript; datu glabāšanai tiks izmantots `localStorage`.

**Piegādes formāts:** tīmekļa vietne (web lietotne), kas darbojas pārlūkprogrammā.

## Darba kalendārais plāns (līdz 8. maijam)

| Datums | Darba apraksts | Autors |
| --- | --- | --- |
| 03.02.2026 | Izveidot projekta repo struktūru un sākotnējo HTML skeletu galvenajam panelim. | Terēze |
| 10.02.2026 | Implementēt uzdevumu (to-do) pievienošanu un saglabāšanu `localStorage`. | Kitija |
| 17.02.2026 | Izveidot uzdevumu saraksta kārtošanu pēc termiņa/prioritātes un pabeigšanas atzīmes. | Terēze |
| 24.02.2026 | Implementēt ieradumu pievienošanu, izpildes atzīmi un “streak” skaitītāju. | Kitija |
| 03.03.2026 | Izveidot kalendāra pamata skatu un notikumu pievienošanu ar termiņiem. | Terēze |
| 10.03.2026 | Implementēt taimeri ar start/pause/stop/restart funkcijām un progresa vizualizāciju. | Kitija |
| 17.03.2026 | Pievienot pomodoro režīmu ar sesiju un paužu iestatījumiem. | Terēze |
| 24.03.2026 | Izveidot hronometru un piesaistīt to koncentrēšanās statistikai. | Kitija |
| 31.03.2026 | Izveidot statistikas paneļa datu apkopošanu (laiks, ieradumu %). | Terēze |
| 07.04.2026 | Implementēt sasniegumu/“streak” vizualizāciju statistikas sadaļā. | Kitija |
| 14.04.2026 | Izstrādāt vienotu UI dizainu un pielāgot stilus visām sadaļām. | Terēze |
| 21.04.2026 | Pievienot paziņojumus par termiņiem un taimera beigām. | Kitija |
| 28.04.2026 | Veikt kļūdu labošanu un datu sinhronizācijas pārbaudi `localStorage`. | Terēze |
| 05.05.2026 | Galīgā funkcionalitātes pārbaude un koda sakārtošana. | Terēze, Kitija |
